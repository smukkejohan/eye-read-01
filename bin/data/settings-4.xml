<?xml version="1.0"?>
<settings-4>
	<group>
		<use_eye_tracker>0</use_eye_tracker>
		<Text>Madsen kunne det hele, han kunne også være en idiot og bagefter sige undskyld. Han sagde noget om min far. At han var arrogant eller opblæst eller uforskammet eller noget andet, som ikke engang en skolelærer med overarme som en sværvægtsbokser kan slippe af sted med. Og så kom han hen og sagde undskyld, og bagefter har jeg sikkert skrevet en dansk stil med hundrede sytten følsomme beskeder mellem linjerne, men først og fremmest den, at det var i orden, herregud. For os tilhørte han den forskelsløse voksenkategori, men han må have været en ung mand. I midten af trediverne, måske lidt yngre. Han boede på landet i en nedlagt landbrugsejendom. Der var også en kone og en datter. Vi var der engang i det tidlige efterår, hele klassen. Vi slog telte op på en mark, og så gik natten med bål, musik fra kassettebåndoptageren og løben frem og tilbage og ind og ud af teltene i en rus af anelser og spændt venten og total forvirring. Næste formiddag lå vi i græsset under et pæretræ. Der var franskbrød og marmelade og juice. På et tidspunkt fortæller han, at han har fået kræft, og at det sidder i maven. Bare sådan, og ingen sagde et ord, så var det både sagt og glemt. Bagefter pakkede vi teltene sammen og cyklede ud til et produktionskollektiv med eget mejeri og humant komposteringsanlæg. Bjerge af menneskelort. Fyren, der viste rundt, var mere begejstret, end vi var. Først kiggede han fra den ene til den anden, som om han aldrig havde set noget mere håbløst. Så spurgte han, om lort måske var noget at være flov over. Og om vi måske ikke også selv gik på lokum, og om drengene troede, at pigernes lugtede anderledes, og om nogen ville fortælle ham, at de aldrig havde fået noget på fingrene og bagefter stukket dem op under næsen. Uden at sige mere lod han hele underarmen forsvinde ned i bunken og rakte bagefter hånden frem mod os.</Text>
		<Mode>0</Mode>
		<filterFc>0.025</filterFc>
		<filterQ>0.5</filterQ>
		<Magnified_reading>
			<Dwell_previous_line__ms_>2500</Dwell_previous_line__ms_>
			<Dwell_next_line__ms_>600</Dwell_next_line__ms_>
			<Dwell_line_progression__ms_>6000</Dwell_line_progression__ms_>
		</Magnified_reading>
		<Returned_Gaze_Hint>
			<Duration__ms_>2000</Duration__ms_>
			<Duration_audio__ms_>2000</Duration_audio__ms_>
			<Look_away_threshold>1200</Look_away_threshold>
			<Deadzone_padding>200</Deadzone_padding>
			<Extend_lines_back>1</Extend_lines_back>
			<Extend_lines_forward>1</Extend_lines_forward>
			<Audio_amplitude>0.1</Audio_amplitude>
			<Audio_noise>0</Audio_noise>
			<Audio_var_freq>1</Audio_var_freq>
			<Audio_freq>800</Audio_freq>
		</Returned_Gaze_Hint>
		<Draw_gaze_point>0</Draw_gaze_point>
		<Draw_attract_point>0</Draw_attract_point>
	</group>
</settings-4>
