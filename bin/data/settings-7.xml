<?xml version="1.0"?>
<settings-7>
	<group>
		<use_eye_tracker>0</use_eye_tracker>
		<Text>Det er om eftermiddagen, de andre kunder kommer. I en pause fra kontoret eller efter arbejde. Det sker i et andet tempo og mere målrettet. Det er oftere dagligvarer end specialiteter og dyre vine. Nogle gange med ungerne på slæb, men så mange børnefamilier kommer der heller ikke. Det er også nu, håndværkerne og kommunalarbejderne stikker forbi efter øl og vand og tobak. Eller studerende fra seminariet eller andre unge, der skulle spørge, om ikke det er her, man kan få noget, der hedder, og som man bruger, når man, for det har de i hvert fald fået at vide. Og sjældnere endnu kommer spritterne og tigger øl og snaps og går derfra med en spisebillet til Kirkens Korshær. Det er også om eftermiddagen, at John kommer. Han er bydreng og kammerat til en af drengene. Han bor i en papkasse i Blomsterkvarteret sammen med sine to brødre og moren, som er syerske og har lavet det meste af det tøj, John går i, og en far, der for det meste er på druk eller oppe og lede efter olie i Nordsøen. Han er omkring femten år, har lyst, tyndt hår, der når ham til skuldrene. Han er lige så stor som en voksen mand, stærkere end de fleste og har altid lige modtaget den sidste advarsel, inden han bliver smidt ud af skolen. Han ryger og drikker og stjæler, ikke så meget i min fars butik, et par flasker og noget chokolade fra konserveskælderen. Foreløbig har han lavet to bræk, ét på tanken og et andet i kiosken ved stationen. Han er sine venners ven. Altid til at regne med, en klippe af trofasthed. Klokken tre præcis står han i bagdøren til butikken, han lægger hovedet lidt på skrå og flytter usikker vægten fra det ene ben til det andet. Så bliver han opdaget. “Der er du” og “Lange lømmel” og “Skal vi så se at få bestilt noget!” Min far ved ikke det om John, som de fleste andre ved. Eller også gør han og er ligeglad.</Text>
		<Mode>1</Mode>
		<filterFc>0.025</filterFc>
		<filterQ>0.5</filterQ>
		<Magnified_reading>
			<Dwell_previous_line__ms_>2500</Dwell_previous_line__ms_>
			<Dwell_next_line__ms_>600</Dwell_next_line__ms_>
			<Dwell_line_progression__ms_>6000</Dwell_line_progression__ms_>
		</Magnified_reading>
		<Returned_Gaze_Hint>
			<Duration__ms_>2000</Duration__ms_>
			<Duration_audio__ms_>2000</Duration_audio__ms_>
			<Look_away_threshold>1200</Look_away_threshold>
			<Deadzone_padding>200</Deadzone_padding>
			<Extend_lines_back>1</Extend_lines_back>
			<Extend_lines_forward>1</Extend_lines_forward>
			<Audio_amplitude>0.1</Audio_amplitude>
			<Audio_noise>0</Audio_noise>
			<Audio_var_freq>1</Audio_var_freq>
			<Audio_freq>800</Audio_freq>
		</Returned_Gaze_Hint>
		<Draw_gaze_point>0</Draw_gaze_point>
		<Draw_attract_point>0</Draw_attract_point>
	</group>
</settings-7>
